Negli ultimi anni i social media hanno raggiunto una diffusione capillare, coinvolgendo un'ampia fascia della popolazione. Questo fenomeno ha portato ad un'alterazione significativa dei comportamenti quotidiani da parte delle persone, con piattaforme che utilizzano avanzati algoritmi di raccomandazione per mantenere gli utenti incollati agli schermi. Questo studio si pone l'obiettivo di analizzare il ruolo dei recommender systems nello sviluppo di dipendenze comportamentali. \\

La metodologia adottata prevede la definizione di tre componenti principali: l'utente, l'ambiente e il recommender system.\\
Per modellare l'utente è stato  adottato un approccio basato sul Reinforcement Learning (RL), utilizzando in particolare un dual RL model system. In questo modo è stato possibile simulare il meccanismo di decision making e, di conseguenza, studiare gli effetti provocati dal consumo dei contenuti suggeriti dal recommender system. \\
L'ambiente, invece, ha il compito di rappresentare la realtà che ci circonda, cercando di modellare realisticamente le relazioni che caratterizzano la vita delle persone. Questo è stato realizzato mediante un grafo, dove i nodi rappresentano i vari stati psicofisici in cui l'agente si può trovare, mentre gli archi sono le azioni necessarie per passare da uno stato all'altro. \\ 
Infine, il sistema di raccomandazione, simulato utilizzando un multi-armed bandit, ha lo scopo di suggerire i contenuti da consumare all'utente, in base alle sue preferenze. \\

I risultati ottenuti mostrano che dual RL model system è in grado di emulare realisticamente il processo decisionale degli utenti. In particolare, si osserva che una conoscenza accurata dell'ambiente conduce a decisioni migliori rispetto all'affidamento esclusivo sull'esperienza. Inoltre, l'analisi considera anche scenari in cui il modello interno è costruito in modo errato, con lo scopo di riflettere la conoscenza imperfetta che gli individui hanno del mondo reale. In questa occasione si osserva come la mancanza di conoscenza viene compensata dall'esperienza maturata nel corso delle iterazioni. \\
Analogo è il discorso per il recommender system, infatti riesce ad imparare le preferenze degli utenti per poi proporre il contenuto che ha la maggiore possibilità di essere consumato. 
